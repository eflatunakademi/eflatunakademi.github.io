Title: Hakkımızda
Date: 2018-06-11
Tags: 
Category: Hakkımızda
Slug: 
Authors: Esc


*VİZYONUMUZ*

Siber güvenlik alanında yetişmiş insan ihtiyacının ülkemizde hızla artması ile beraber, bu konudaki farkındalığın da bir o kadar artması gerektiğini düşünerek, ortaokul veya lise öğrencisi olup siber güvenlik dünyasına adım atmaya çalışan, yetenekli, ilgili, fakat kendisine bir yol çizemeyen genç arkadaşlarımıza rehberlik ediyoruz. Ortaokul ve lise öğrencisi olmayıp eğitime başvuru yapmak isteyenleri iste kontenjan sınırını aşmadığı sürece geri çevirmiyoruz.

Eflatun Siber Güvenlik ekibi olarak vizyonumuz, temeli sağlam inşa edilen, gelecekte ne yapması ve nasıl ilerlemesi gerektiğini bilen arkadaşlar yetiştirmek. Bu alanda devamlı gelişmeye, geliştirmeye ve öğrenmeye açık bir zihin ile birlikte sabırlı, fedakâr, azimli ve kararlı olmak gerektiğinin bilincinde gençlerin sektöre kazandırılmasının ülkemizin geleceği adına önemli bir ihtiyaç olduğunu düşünüyoruz.
